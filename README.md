# Bonz.ai - Framtidens hotellvistelser
Välkommen till Bonz.ai, det framtida hotellet där hållbarhet möter smart teknologi för att skapa den ultimata hotellvistelsen! Här kombineras AI-drivna upplevelser med en grön livsstil, och nu är det er tur att ge det liv online. Uppdraget? Skapa en webbplats som speglar Bonz.ai:s unika koncept och övertygar gäster om att detta är det mest innovativa och miljövänliga boendet de kan välja.

Låt fantasin flöda och koden glänsa!

## Funktionella krav
Dessa är de sidor som ska finnas med. Man får göra fler ifall man vill. Ni får själva välja design så länge de funktionella kraven uppfylls.

- En landningssida (alltså startsida)
- En sida om hotellet och dess faciliteter
- En bokningssida för att söka och boka rum (ingen funktionalitet behövs utan fejka en sökning där sökresultaten visas statiskt)

All text får vara lorem ipsum.

## Tekniska krav
- Sidan skall vara responsiv d.v.s den ska funka både i desktop och mobilt läge (stylingen behöver inte vara optimal på mellanstorlekarna, MEN jag vill inte att några element hamnar utanför skärm/containers när jag krymper skärmen). 
- Jag kommer främst titta på sidan mellan 375px-576px, samt större än 1000px.
- Du måste använda både CSS Grid och flexbox.
- Du måste använda dig av bilder (exempelvis de bifogade bilderna men ej ett krav på just dessa).
- Det får enbart finnas en CSS-fil.
- Sidan måste vara tillgänglighetsanpassad dvs. du måste skriva semantisk HTML (minimalt användande av div-element).
- Du får inte få några Errors alls i Google Lighthouse, eventuella varningar behöver dubbelkollas med mig om de är okej (att använda WAVE är också okej, men då behöver ni meddela mig att ni använt ett annat verktyg).

## Bilder
Bilder och logotyp hittar ni [här](https://drive.google.com/file/d/1B-ZIP8FXb536bRG5hhKgP43dYVdvxBO_/view).

## Betygskriterier
**För att få godkänt ska du:**
- Uppfylla ALLA funktionella och tekniska krav ovan.
- Använda BEM på minst ett block i din kod (Märk ut detta tydligt så att jag ser det).

**För att få Väl Godkänt ska du:**

- Allt i godkänt
- Använda dig av BEM som namnstandard konsekvent över alla sidor, d.v.s. det är inte tillåtet att enbart ha det på några få element för att nå Väl Godkänt.
- Lämna in välskriven HTML och CSS.

**Tips!**

- Använd gärna Figma för att i först skapa upp en detaljerad prototyp av din webbsida. Då blir allt som följer därefter MYCKET lättare.
- Om ni letar upp egna bilder till er sajt, dubbelkolla så att ni verkligen tillåts använda bilderna (glöm inte att credda fotografen om ni plockar från ex unsplash, pixabay).
  
## Inlämning
Inlämning sker via Github och Azomo. Ladda upp ditt projekt på Github och länka in ditt Github-repo på Azomo.

**Inlämning senast: kl 23:59 den 6/12**

